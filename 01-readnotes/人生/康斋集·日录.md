**吴与弼 `吴与弼（1391年~1469年）`**

- [乙巳](#乙巳)
- [丙午](#丙午)
- [丁未](#丁未)
- [己酉](#己酉)
- [壬子](#壬子)
- [癸丑](#癸丑)
- [乙卯](#乙卯)
- [丙辰](#丙辰)
- [辛未](#辛未)
- [乙亥](#乙亥)
- [丙子](#丙子)
- [庚辰](#庚辰)
- [辛巳](#辛巳)
- [甲申](#甲申)
- [乙酉](#乙酉)
- [丙戌](#丙戌)
- [丁亥](#丁亥)
- [戊子](#戊子)

# 乙巳

- 明仁宗朱高炽—洪熙元年—公元1425年—**乙巳年、时年35岁**
- 與邻人處一事，涵容不熟。既已容讫，彼猶未悟。不免說破，此間氣爲患。尋自悔之。**因思爲君子，當常受虧於人，方做得益。受虧，即有容也**。
- 食後坐東窗，四體舒泰，神氣清朗，讀書愈有進益。數日趣同此，必又透一關矣。
- 日夜痛自點檢且不暇，豈有工夫點檢他人？**責人密，自治疏矣，可不戒哉**！
- 貧困中事務紛至，兼以病瘡，不免時有憤躁。徐整衣冠讀書，便覺意思通暢。古人云：“不遇盤根錯節，無以别利器。”又云：“若要熟，也須從這里過。”然誠難能，只得小心宁耐做將去。朱子云：“終不成處不去便放下。”旨哉言也！
- “**與人不求备，檢身若不及**”
- 夜病卧，思家務，不免有所計慮，心緒便亂，氣即不清。**徐思可以力致者，德而已，此外非所知也。吾何求哉，求厚吾德耳。心於是乎定，氣於是乎清**。明日書以自勉。
- 二十日，又一逆事排遣不下，心愈不悦。蓋平日但制而不行，未有拔去病根之意。反復觀之，而後知吾近日之病，在於**欲得心氣和平而惡夫外物之逆以害吾中，此非也**。
- 但當於萬有不齊之中**詳审其理以應之，則善矣**。於是中心洒然。**此殆克己復禮之一端乎**！
- 晝寝起，四體甚暢，中心洒然。**安貧樂道，何所求哉**。
- 繼今隨精力所到而進，勿怠其志而已。

# 丙午

- 明宣宗朱瞻基—宣德元年—公元1426年—**丙午年、时年36岁**
- 枕上思近來心中閑思甚少，亦一進也。
- 適蔬園中，雖暫廢書，亦貧賤所當然。**往親農途中，讀《孟子》，與野花相值，幽草自生，而水聲琅然，延停久之，意思瀟洒**。
- 小童失鴨，略暴怒。較之去年失鴨，减多矣。未能不動心者，學未力耳。
- 夜徐行田間，默誦《中庸》字字句句，從容泳歎，體於心，驗於事，所得頗多。
- **上不怨天，下不尤人，君子居易以俟命，小人行險以僥幸**。
- 小女瘡疾相纏，不得專心讀書，一時躁急不勝。雖知素患難，行乎患難。然歲月不待人，學問之功不進，不得不忧也。

# 丁未

- 明宣宗朱瞻基—宣德二年—公元1427年—**丁未年、时年37岁**
- **因暴怒，徐思之，以責人無恕故也**。**欲責人，須思吾能此事否。苟能之，又思曰：吾學聖賢方能此，安可遽責彼未嘗用功與用功未深者乎？况責人此理，吾未必皆能乎此也。以此度之，平生責人，謬妄多矣。戒之，戒之**！信哉“**躬自厚而薄責於人，則遠怨**”，**以責人之心責己，則盡道也**。
- 貧病相因，讀書不前。何以爲力行之資。
- **以事暴怒，即悔之。須持其志，毋暴其氣**。
- 應事後，即須看書，不使此心頃刻走作。

# 己酉

- 明宣宗朱瞻基—宣德四年—公元1429年—**己酉年、时年39岁**
- **夜大雨，屋漏無干處，吾意泰然**。
- **夜觀《晦庵文集》，累夜乏油。貧婦燒薪爲光，誦讀甚好**。
- 早枕痛悔剛惡，偶得二句：“**豈伊人之難化，信吾德之不竞**。”
- 遇逆境暴怒，再三以理遣。平日自己無德，難於專一責人。况化人亦當以漸，又一時偶差，人所不免。呜呼！難矣哉，中庸之道也。
- 溫厚和平之氣，有以勝夫暴戾逼窄之心
- 貧困中事事纏人，雖則如此，然**不可不勉，一边處困，一边進學**。
- “身心須有安頓處”

# 壬子

- 明宣宗朱瞻基—宣德七年—公元1432年—**壬子年、时年42岁**
- 觀百卉，**生意可愛**。

# 癸丑

- 明宣宗朱瞻基—宣德八年—公元1433年—**癸丑年、时年43岁**
- **處困之時，所得爲者，言忠信、行篤敬而已**。
- **男儿須挺然生世間**。

# 乙卯

- 明宣宗朱瞻基—宣德十年—公元1435年—**乙卯年、时年45岁**
- 晴色滿帘，清風透户，花草盈栏，幽景可愛。

# 丙辰

- 明英宗朱祁镇—正统元年—公元1436年—**丙辰年、时年46岁**
- **十一月单衾，彻夜寒甚，腹痛。以夏布帐加覆，略無厭貧之意**。
- 閑遊門外而歸。程子云：“**和樂只是心中無事**。”誠哉是言也。近來身心稍靜，又似進一步。

# 辛未

- 明代宗朱祁钰—景泰二年—公元1451年—辛未年、时年61岁
- 所凭者，天。所信者，命。

# 乙亥

- 明代宗朱祁钰—景泰六年—公元1455年—乙亥年、时年65岁
- 東窗親笔硯。好學至於不尤人，學之至也。
- 午前治圃。貧賤之理，當然不敢辭勞。
- 見人之善惡，無不反諸已。

# 丙子

- 明代宗朱祁钰—景泰七年—公元1456年—丙子年、时年66岁
- 一日未死，一日要是當。
- 動靜語默，無非自己工夫。

# 庚辰

- 明英宗朱祁镇—天顺四年—公元1460年—庚辰年、时年70岁
- 凡事不可用心太過。人生自有定分，行已惻不可不慎。
- 不怨天，不尤人。下學上達。當佩以終余齒。

# 辛巳

- 明英宗朱祁镇—天顺五年—公元1461年—辛巳年、时年72岁
- 彼以慳吝狡僞之心待我，吾以正大光明之體待之。

# 甲申

- 明英宗朱祁镇—天顺八年—公元1464年—甲申年、时年75岁
- 徐步墙内，看秧生塍。靜中春意，可樂也。

# 乙酉

- 明宪宗朱见深—成化元年—公元1465年—乙酉年、时年76岁
- 廓然而大公，物來而順應。大公，仁也；順應，義也。

# 丙戌

- 明宪宗朱见深—成化二年—公元1466年—丙戌年、时年77岁
- 當事之危疑，見人之措置。邵子之教也。

# 丁亥

- 明宪宗朱见深—成化三年—公元1467年—丁亥年、时年78岁
- 學聖人無他法，求諸已而已。吉凶榮辱，一聽於天。

# 戊子

- 明宪宗朱见深—成化四年—公元1468年—戊子年、时年79岁
- 雨後生意可愛。將這身來放在萬物中，一例看大小，大快活。
- 憩亭子看收菜，卧久，見靜中意思，此涵養工夫也。
- 雖萬變之紛紜，而應之各有定理。
- 天下之至頤而不可惡，天下之至動而不可亂。廓然而大公，物來而順應。倦卧，养病。思己生，践履及圣贤名教。卧起，天向瞑矣。
