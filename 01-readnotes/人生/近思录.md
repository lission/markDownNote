
----

- [近思录](#近思录)
  - [道体](#道体)
  - [为学大要](#为学大要)
  - [格物穷理](#格物穷理)
  - [存养](#存养)
  - [改过迁善克己复礼](#改过迁善克己复礼)
  - [齐家之道](#齐家之道)
  - [出处](#出处)
  - [治国平天下之道](#治国平天下之道)
  - [制度](#制度)
  - [处事之方](#处事之方)
  - [改过及人心疵病](#改过及人心疵病)
  - [圣贤气象](#圣贤气象)
  - [续近思录](#续近思录)
    - [道理心性](#道理心性)
    - [论学](#论学)
    - [致知](#致知)
    - [存养](#存养-1)
    - [克治](#克治)
    - [出处](#出处-1)
    - [治法](#治法)
    - [政事](#政事)
    - [教学](#教学)
    - [戒警](#戒警)
    - [总论圣贤](#总论圣贤)


# 近思录

## 道体

- 伊川先生曰：**喜怒哀乐之未发，谓之中。中也者，言寂然不动也**。……**发而皆中节，谓之和。和也者，言感而遂通者也**。
- **恒非一定之谓也，一定则不能恒矣。惟随时变易乃恒道也**。
- 所谓下愚有二焉：自暴也，自弃也。……**惟自暴者拒之以不信，自弃者绝之以不为，虽圣人与居，不能化而入也。**……圣人以其自绝于善，谓之下愚。
- 仁至难言，故止曰：“**己欲立而立人，己欲达而达人。能近取譬，可谓仁之方也已**”。欲令如是观仁，可以得仁之体。
- 故用力敏勇则疾清，用力缓怠则迟清。及其清也，则却只是元初之水也。亦不是将清来换却浊，亦不是取出浊来置在一隅也。水之清，则性善之谓也。故**不是善与恶在性中为两物相对，各自出来。此理，天命也。顺而循之，则道也。循此而修之，各得其分，则教也**。
- 喜怒哀乐未发，何尝不善？发而皆中节，则无往而不善。
- 问：心有善恶否？曰：**在天为命，在义为理，在人为性，主于身为心，其实一也**。**心本善，发于思虑，则有善有不善。若既发，则可谓之情，不可谓之心**。
- 糟粕煨烬，无非教也。

## 为学大要

- **颜渊不迁怒，不贰过，三月不违仁**。志伊尹之所志，学颜子之所学，过则圣，及则贤，不及则亦不失于令名。
- **圣人之道入乎耳，存乎心，蕴之为德行，行之为事业**。彼**以文辞而己者，陋矣**。
- 其**中动而七情出焉**，曰**喜、怒、哀、惧、爱、恶、欲**。情既炽而益荡，其性凿矣。是故**觉者约其情使合于中，正其心，养其性**。
- 然**学之道，必先明诸心**，知所往，然后力行以求至，所谓自明而诚也。诚之之道，在乎信道笃；信道笃，则行之果；行之果，则守之固。仁义忠信不离乎心，造次必于是，颠沛必于是，出处语默必于是。久而弗失，则居之安。动容周旋中礼，而邪僻之心无自生矣。故**颜子所事，则曰：“非礼勿视，非礼勿听，非礼勿言，非礼勿动。**”仲尼称之，则曰：“得一善，则拳拳服膺而弗失之矣。”又曰：“不迁怒，不贰过。”“有不善未尝不知，知之未尝复行也。”此其好之笃、学之之道也。
- 夫天地之常，以其心普万物而无心；**圣人之常，以其情顺万事而无情**。故**君子之学，莫若扩然而大公，物来而顺应**。
- 人之情各有所蔽，故不能适道，大率在于自私而用智。自私则不能以有为为应迹，用智则不能以明觉为自然。
- 夫人之情，易发而难制者，惟怒为甚。**第能于怒时，遽忘其怒，而观理之是非**，亦可见外诱之不足恶，而于道亦思过半矣。
- **君子主敬以直其内，守义以方其外。**敬立而内直，义形而外方。
- 若只是修饰言辞为心，只是为伪也。
- 明道先生曰：孟子才高，学之无可依据。学者当学颜子，入圣人为近，有用力处。又曰：学者要学得不错，须是学颜子。
- ‘**君子振民育德**’。君子之事，惟有此二者，余无他为。二者，**为己为人之道也**。
- **仁之道，要只消一个公字**。**公只是仁之理，不可将公便唤作仁**。公而以人体之，故为仁。**只为公则物我兼照，故仁，所以能恕，所以能爱。恕则仁之施，爱则仁之用也**。
- 敬是涵养一事。
- **敬只是持己之道，义便知有是有非**。**顺理而行是为义也**。
- 君子之学必日新。日新者，日进也。不日新者必日退。未有不进而不退者，惟圣人之道无所进退，以其所造极也。

## 格物穷理
- 穷理亦多端，或读书讲明义理，或论古今人物，别其是非，或应接事物，而**处其当，皆穷理也**。
- 如读《论语》，旧时未读是这个人，及读了后来，又只是这个人，便是不曾读也。
- 须是**将圣人言语玩味，入心记著，然后力去行之，自有所得**。
- **句句而求之，昼诵而味之，中夜而思之，平其心，易其气，阙其疑，则圣人之意见矣**。
- 易，变易也，随时变易以从道也。

## 存养
- “一为要。一者无欲也。无欲则静虚动直。静虚则明，明则通；动直则公，公则溥。明通公溥，庶矣乎。”
- **“慎言语”以养其德，“节饮食”以养其体**。事之至近而所系至大者，莫过于言语饮食也。
- **临大震惧，能安而不自失者，惟诚敬而己**，此处震之道也。
- 盖**中有主则实，实则外患不能入，自然无事**。
- **礼者，非体之礼，是自然底道理也**。只恭而不为自然底道理，故不自在也，须是恭而安。今容貌必端，言语必正者，非是道独善其身，要人道如何，只是**天理合如此，本无私意，只是个循理而已**。
- 人多思虑，不能自宁，只是做他心主不定。要作得心主定，惟是**止于事**……人不止于事，只是揽他事，不能使物各付物。
- **敬只是主一也**。主一则既不之东，又不之西，如是则只是中；既不之此，又不之彼，如是则只是内。存此则自然天理明。学者须是将“敬以直内”涵养此意。直内是本。
- 一者无他，只是整齐严肃，则心便一。一则只是无非僻之干。
- **所谓敬者，主一之谓敬**。
- **只是主于敬，便是为善也**。
- **人心须要定，使他思时方思乃是**。今人都由心。曰：心谁使之？曰：**以心使心则可**。**人心自由，便放去也**。
- 定然后始有光明。若常移易不定，何求光明？《易》大抵以艮为止，止乃光明。故《大学》定而至于能虑，人心多则无由光明。
- 敦笃虚静者仁之本。**不轻妄则是敦厚也**，无所系阂昏塞则是虚静也。

## 改过迁善克己复礼
- 人心之动，因言以宣；发禁躁妄，内斯静专。
- **学问之道无他，惟其知不善则速改以从善也**。
- 天下之害，无不由末之胜也。
- 凡人欲之过者，皆本于奉养。
- 夫**人心正意诚**，乃能极中正之道，而充实光辉。
- 盖因是人有可怒之事而怒之，**圣人之心本怒也。譬如明镜，好物来时便见是好，恶物来时便见是恶，镜何尝有好恶也**？
- 圣人之心如止水

## 齐家之道
- **柔和温顺是为孝**
- 在乎屈己下意，巽顺相承，使之身正事治而已。
- **顺，事亲之本也**。
- 圣人自至公，何更避嫌？
- **贵贱虽殊，人则一也**。

## 出处
- 君子所贵，世俗所羞；世俗所贵，君子所贱。
- “志可则”者，进退合道者也。
- **君子当困穷之时，既尽其防虑之道而不得免，则命也**。
- “君子思不出其位。”位者，所处之分也。**万事各有其所，得其所则止而安**。
- 敦厚于终，止道之至善也。

## 治国平天下之道
- 所谓立志者，至诚一心，心道自任，以圣人之训为可必信。
- **在朋友亦然，修身诚意以待之，亲己与否，在人而已，不可“巧言令色”，曲从苟合，以求人之比己也**。

## 制度
- 淡则欲心平，和则躁心释。优柔平中，德之盛也。
- 凡选士之法，皆以性行端洁，居家孝悌，有廉耻礼逊，通明学业，晓达治道者。

## 处事之方
- 常人之情，爱之则见其是，恶之则见其非。
- “弗损益之。”传曰：不自损其刚贞，则能益其上。
- **惟心宏，则不顾人之非笑，所趋义理耳，视天下莫能移其道**。

## 改过及人心疵病
- 濂溪先生曰：仲由喜闻过，令名无穷焉。今人有过，不喜人规，如护疾而忌医，宁灭其身而无悟也。噫！

## 圣贤气象
- 明道先生曰：尧、舜更无优劣，及至汤、武便别。**孟子言“性之”、“反之”**，自古无人如此说，只孟子分别出来，便知得**尧、舜是生而知之，汤、武是学而能之**。文王之德则似尧、舜、禹之德则似汤、武。要之皆是圣人。
- **道何尝息？只是人不由之。“道非亡也，幽、厉不由也。”**
- 王者如天地之无私心焉，**行一不义而得天下，不为**。
- **学者本是修德，有德然后有言**。
- 先生行己，内主于敬，而行之以恕。
  
## 续近思录

### 道理心性
- 天理只是仁义礼智之总名。仁义礼智，便是天理之件数。
- **朱子曰：性是未动，情是已动，心包得已动未动**。盖**心之未动则为性，已动则为情，所谓“心统性情”也。欲是情发出来底**。
- 须知未动为性，已动为情，心则贯乎动静而无不在焉。
- 朱子曰：“论性要须先识得性是个甚么样物事。”**性即理也，仁义礼智而已矣。然四者有何形状？只有此理，便做得许多事出来，所以能恻隐、羞恶、辞让、是非**。
- 朱子曰：“命”之一字，如“天命谓性”之，“命”，是言所禀之理也。
- 朱子曰：**性不是卓然一物可见者，只是穷理、格物，性自在其中，不须求，故圣人罕言性**。
- 朱子曰：性者心之理，情者心之动，才便是那情之会恁地者。
- 朱子曰：仁义礼智，便是元亨利贞。
- 朱子曰：人只是此仁义礼智四种心，如春夏秋冬，千头万绪，只是此四种心发出来。
- 朱子曰：**天之赋于人物者谓之命，人与物受之者谓之性，主于一身者谓之心，有得天于而光明正大者谓之明德**。
- 朱子曰：元亨，诚之通，动也；利贞，诚之复，静也。元者，动之端也，本乎静；贞者，静之质也，著乎动。一动一静，循环无穷。
- 朱子曰：孟子说：“仁，人心。”此语最亲切。心自是仁底物事，存得此心，不患他不仁。
- 朱子曰：心，主宰之谓也。动静皆主宰。
- 朱子曰：性者，即天理也，**万物禀而受之**，无一理之不具。**心者，一身之主宰**；**意者，心之所发**；**情者，心之所动**；**志者，心之所向**，比于情、意尤重；气者，即吾之血气而充乎体者也。比于他，则有形器而较粗者也。
- 问：仁与道如何分别？朱子曰：道是统言，仁是一事。
- 朱子曰：**敬是不放肆底意思，诚是不欺妄底意思**。
- 道字包得大，**理是道字里面许多理脉**。又曰：**道字宏大，理字精密**。
- 朱子曰：道是统名，理是细目。在心唤做性，在事唤做理。
- 只是如日用底道理，**恁地是，恁地不是，事事理会得个是处，便是道**。
- 中庸，未发已发之意。……以其**无过不及，不偏不倚，故谓之中**……以其无不中节，无所乖戾，故谓之和。
- “**敬而无失，即所以中**。”
- “涵养须用敬，进学即在致知。”

### 论学
- 圣贤，更无一毫人欲之私做得病痛。
- 朱子曰：学不要穷高极远，只言行上检点便实。今人论道，只论理，不论事；只说心，不说身。其说至高，而荡然无守，流于空虚异端之归。
- “学者所以学为人也，学而至于圣人，亦不过**尽为人之道**而已。”
- 朱子曰：**未知未能而求知求能之谓学**。**已知已能而行之不已之谓习**。
- 朱子曰：**徒明不行，则明无所用，空明而已；徒行不明，则行无所向，冥行而已**。
- 朱子曰：“**敬以直内、义以方外**”八个字，一生用之不穷。
- 朱子曰：学者只是不为己，故日间此心安顿在义理上少，在闲事上多，于义理却生，于闲事却熟。
- 朱子曰：圣贤之言，平铺放著，自有无穷之味。**于此从容沉潜，默识而心通焉**，则学之根本于是乎立，而其用可得而推矣。
- 朱子曰：**为学之道，更无他法，但能熟读精思，久久自有见处**。**尊所闻，行所知，久久自有至处**。
- 朱子曰：圣贤言语尽多了，前辈说得分晓了，学者只**将己来听命于他，切己去做。依古人说的行出来，便是我底，何必别生意见，硬自立说**。

### 致知
- 朱子曰：**日用之间，随时随处，提撕此心，勿令放逸**。而于其中，随事观理，讲求思索，沉潜反复，庶于圣贤之教，渐有默相契处，则自然见得天道性命，真不外乎此身。
- 朱子曰：**义理不明，如何践履？**曰：他说：“行得便见得。”曰：如人行路，不见便如何行？今人多数人践履，皆是立标致去教人。自有一般资质好底人，便不须穷理、格物、致知。
- 朱子曰：**格物者，知之始也；诚意者，行之始也**。
- 朱子曰：致知者，诚意之本也；谨独者，诚意之助也。
- 凡看文字，非是要理会文字，正要**理会自家性分上事也**。
- **见得义当为决为之，利不可做决是不做，心下自肯自信，便是物格知至**。
- **辨其孰为公私邪正而已**，此穷理之实也。
- 朱子曰：读《诗》之法，只是**熟读涵泳**，自然和气从胸中流出，妙不容言。

### 存养
- 则所谓直内，所谓主一，自然不费安排，而身心肃然，表里如一矣。
- 然**欲胸中无事，非敬不能**，故程子曰：“**敬则自然和乐**。”
- 朱子曰：更宜加意涵养于日用动静之间。不然，徒为空言，无益而有害也。
- 朱子曰：**凡人所以立身行己，应事接物，莫大乎诚敬。诚者何？不自欺不妄之谓也；敬者何？不怠慢不放荡之谓也**。
- 朱子曰：心不是死物。操存者，只于应事接物之时，**事事中理，便是存处**。
- 须**事事节约，莫教过当，便是养气之道**。
- 朱子曰：居处恭，执事敬，与人忠，便是存心之法。**如说话觉得不是，便莫说；做事觉得不是，便莫做**。只此是存心之法。

### 克治
- 问：**遇事时亦知理之是非，到做处又却为人欲引去，做了又却悔**。朱子曰：此便是无克治工夫，须是**遇事时便与克下，不得苟且放过**。
- 知得此事不好，立定脚跟硬地行从好路去，待得熟时，私欲自住不得。
- 朱子曰：“**人性褊急，发不中节者**，”**当于平日言语动作间，以缓持之。持之久则所发自有条理**。
- 问：**饮食之间，孰为天理，孰为人欲？**朱子曰：**饮食者，天理也。要求美味，人欲也**。
- 学者不能身践而骛于空言

### 出处
- 朱子曰：**人当有以自荣**，则用舍行藏之间，随所遇而安之。圣人于用舍甚轻，没些紧要，用则行，舍则藏。**如晴，则著鞋，雨下则赤脚**。

### 治法
- 朱子曰：制度易讲，如何有人行！

### 政事
- 朱子曰：凡事自有恰好处。
- 朱子曰：天下事须论一个是不是，后却又论其中节不中节。天下只有一是一非，是者须还他是，非者须还他非，方是自然之平。若不分邪正，不别是非，而但欲其平，决无可平之理。
- 古今治乱，不过进君子，退小人，爱人利物之类，今人都看巧去了。

### 教学
- **博之以文，开其讲学之端；约之以礼，严其践履之实**。

### 戒警
- 朱子曰：**只理会此身，其他都是闲物事**。缘我这身，是天造地设底，担负许多道理，尽得这道理，方成个人，方可扑天踏地，方不负此生。

### 总论圣贤
- 朱子曰：孟子说滕文公便道性善，**他欲人先知得一个本原，则为善必力，去恶必勇**。